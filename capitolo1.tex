\chapter{Crittografia}

I sistemi di produzione, controllo ed interazione con le valute hanno bisogno di alcune precauzioni per prevenire errori, frodi o furti.
I sistemi basati su \textit{blockchain}, come quelli per le valute correnti, garantiscono sicurezza, autenticazione e confidenzialità, e in aggiunta anche decentralizzazione, tramite l'elevato utilizzo di alcuni algoritmi e tecniche crittografiche: \textit{chiave pubblica} (o \textit{crittografia asimmetrica}), firma digitale e funzioni di \textit{hashing} crittografiche.\newline
L'obiettivo della crittografia applicata alle criptomonete è quello di prevenire abusi e garantire che le transazioni siano effettuate in tempi ristretti senza l'impiego di servizi terzi.\newline\newline
La \textbf{crittografia}\footnote{Dal greco \textit{kryptós},``nascosto'', e \textit{graphía}, ``scrittura''.} è l'insieme delle pratiche e degli studi di tecniche per rendere sicura una comunicazione in presenza di terze parti identificate come \emph{opponenti} o \emph{avversari}\footnote{Un \textit{opponente} o \textit{avversario} è un entità malevola il cui scopo è prevenire l'uso del sistema crittografico agli utenti; quindi cercare di identificare dei dati personali, corrompere e modificare dei dati o disturbare il servizio.}.

Molti aspetti della crittografia moderna sono centrali ed essenziali nella costruzione di sistemi sicuri per garantire:
\begin{itemize}
    \item \textbf{confidenzialità}: limitare l'accesso o aggiungere restrizioni su alcuni tipi di informazioni affinchè solo gli utenti autorizzati ne abbiano accesso;
    \item \textbf{integrità}: nessuna entità non autorizzata può riuscire a modificare i dati;
    \item \textbf{autenticazione}: confermare l'attendibilità dei dati dichiarati come veri da una entità;
    \item \textbf{non ripudio}: l'impossibilità di contestare la paternità o la validità di un dato.
\end{itemize}

\section{Crittografia asimmetrica}
La \textit{crittografia asimmetrica} è anche spesso chiamata \texit{crittografia a chiave pubblica} in quanto il sistema utilizza una coppia di chiavi, una pubblica ed una privata, per garantire autenticazione e confidenzialità.
Al contrario della crittografia a \textit{chiave simmetrica}, in cui tutte le parti devono conoscere la stessa chiave per cifrare o decifrare i messaggi, in questo schema è necessario che i partecipanti conoscano soltanto la chiave \texit{pubblica} del destinatario del messaggio e non è necessario trovare rimedi al problema dello scambio delle chiavi in presenza di avversari.
\begin{figure}[H]
    \centering
    \includegraphics[scale=0.6]{images/simmetric.png}
    \caption{Nella crittografia a chiave simmetrica tutte le parti devono avere/conoscere la stessa chiave}
    \source{ss2buy.com}
\end{figure}

In un sistema a chiave asimmetrica ogni persona può cifrare un messaggio con la chiave pubblica del destinatario; in questo modo solo il destinatario può leggere il contenuto del messaggio in chiaro decriptandolo con la propria chiave privata e non è necessaria la creazione o l'utilizzo di un canale sicuro per lo scambio iniziale delle chiavi segrete tra le parti.

\begin{figure}
    \centering
    \includegraphics[scale=0.6]{images/asymmetric.png}
    \caption{Nella crittografia a chiave asimmetrica ogni parte genera un coppia di chiavi, la parte pubblica viene utilizzata dai mittenti per cifrare il messaggio.}
    \source{ss2buy.com}
\end{figure}

Il principio alla base del sistema a crittografia a chiave pubblica risiede nell'utilizzo di alcuni problemi matematici come la fattorizzazione di un numero primo, il logaritmo discreto e le relazioni tra curve ellittiche per rendere altamente inefficiente la computazione di una soluzione al problema.\newline
Nel caso della fattorizzazione dei numeri primi, ad esempio, utilizzata nella generazione di chiavi RSA\footnote{RSA è un algoritmo a chiave asimmetrica pubblicato da Rivest, Shamir e Adleman nel 1977. È \href{https://slides.com/edoardorosa/breakingrsa#/2/5}{stato calcolato} per che trovare $p$ e $q$ di un $N$ a 1024 bit sono necessari $8.02\times 10^{211}$ anni se ogni atomo dell'universo potesse eseguire $1.000.000$ di istruzioni RSA al secondo.}, si ha che dato un numero $N$, coprimo, sarà estremamente inefficiente il calcolo dei due numeri primi $p$ e $q$ il cui prodotto sia $N$.
L'affermazione è valida in quanto non esiste un metodo conosciuto ed efficiente per fattorizzare un numero primo o più in generale un numero intero.\newline
Un esempio di utilizzo di una comunicazione tramite crittografia a chiave asimmetrica è l'invio di un messaggio tra Bob ed Alice.
\begin{enumerate}
    \item Bob genera una coppia di chiavi: una pubblica ed una privata;
    \item Alice genera una coppia di chiavi: una pubblica ed una privata;
    \item Bob ed Alice condividono, in maniera sicura ma non segreta, le proprie chiavi pubbliche;
    \item Bob, utilizzando la chiave pubblica di Alice, cifra il messaggio;
    \item Bob invia il messaggio ad Alice; non è necessario utilizzare un canale sicuro in quanto solo Alice riuscirà a decifrare il messaggio;
    \item Alice riceve il messaggio che viene decriptato utilizzando la propria chiave privata.
\end{enumerate}
\begin{figure}[H]
    \centering
    \includegraphics[scale=1.3]{images/confidentiality.png}
    \caption{Metodo per ottenere confidenzialità utilizzando la crittografia asimmetrica}
    \source{\href{https://sandilands.info/sgordon/teaching/css322y12s2/unprotected/CSS322Y12S2L07-Public-Key-Cryptography.pdf}{Sirindhorn International Institute of Technology Thammasat University}}
\end{figure}
Tramite questi passaggi è stata garantita la confidenzialità del messaggio ma non l'autenticazione in quanto chiunque potrebbe aver utilizzato la chiave pubblica di Alice per generare quel messaggio.\newline\newline

\subsection{Firma digitale}
Per poter garantire che un messaggio sia stato scritto da Bob e quindi garantire autenticazione è necessario che Bob \textit{firmi} il messaggio tramite una \textit{digital signature}:

\begin{enumerate}
    \item Bob genera una coppia di chiavi: una pubblica ed una privata;
    \item Alice genera una coppia di chiavi: una pubblica ed una privata;
    \item Bob ed Alice condividono, in maniera sicura ma non segreta, le proprie chiavi pubbliche;
    \item Bob \textit{firma} il messaggio utilizzando la propria chiave privata ed invia la firma assieme al messaggio ad Alice;
    \item Alice riceve il messaggio, in questo caso sarà in chiaro, e tramite la chiave pubblica di Bob può verificare che la firma inviata da Bob sia valida per il messaggio ricevuto.
\end{enumerate}
\begin{figure}
    \centering
    \includegraphics[scale=0.3]{images/authentication.png}
    \caption{Metodo per ottenere autenticazione utilizzando la crittografia asimmetrica}
    \source{\href{https://sandilands.info/sgordon/teaching/css322y12s2/unprotected/CSS322Y12S2L07-Public-Key-Cryptography.pdf}{Sirindhorn International Institute of Technology Thammasat University}}
\end{figure}
È possibile definire uno schema per generare una firma digitale tramite una tripla di algoritmi \texttt{(generateKeys, sign, verify)}:

\begin{itemize}
    \item \texttt{(sk, pk) := generateKeys(keysize)} la funzione \texttt{generateKeys} genera una coppia di chiave in base allla dimensione \texttt{keysize} in input. La chiave privata \texttt{sk} è segreta ed utilizzata per firmare un messaggio. La chiave pubblica \texttt{pk} è utilizzata per verificare una firma digitale.
    \item \texttt{sig := sign(sk, message)} il metodo \texttt{sign} genera una firma \texttt{sig} utilizzando una chiave privata \texttt{sk} ed un messaggio da firmare \texttt{message}.
    \item \texttt{isValid := verify(pk, message, sig)} verifica che una firma \texttt{sig} sia valida per un messaggio \texttt{message} firmato tramite la corrispettiva chiave privata di \texttt{pk}.
\end{itemize}

Una firma digitale è l'equivalente della firma apposta su un documento cartaceo e quindi garantisce che quel documento è stato validato dal firmante. Un esempio concreto dell'utilizzo della firma digitale è dato dal rilascio di aggiornamenti o applicativi da parte di un vendor tramite dei siti di hosting non affiliati.

\begin{figure}
    \centering
    \includegraphics[scale=0.7]{images/digitalsignature.png}
    \caption{Esempio di utilizzo di una digital signature}
    \source{\href{https://crypto.stanford.edu/~dabo/courses/OnlineCrypto/slides/13-sigs.pdf}{Cryptography Course of Standford University}}
\end{figure}

Una volta pubblicato il software, il vendor genera una firma la quale verrà pubblicata dal vendor stesso; una volta che gli utilizzatori reperiscono l'applicativo possono validare il file con la firma pubblicata assieme al software. Nel caso in cui la firma non sia valida allora è possibile che qualche intermediaro abbia apportato delle modifiche al software.\newline\newline
Il sistema di digital signature è considerato sicuro in quanto per un avversario \texttt{A} non esiste un metodo efficiente per generare un messaggio \texttt{m} con una signature appartenente a Bob, che possa essere verificato tramite la funzione \texttt{verify} da Alice. L'affermazione rimane valida anche se \texttt{A} è in possesso di altri messaggi e signature appartenti a Bob, a patto che \texttt{m} non sia tra questi messaggi.\newline
Riuscire a generare \texttt{m} e \texttt{sig} tale per cui \texttt{verify} viene soddisfatta significa riuscire a ricostruire la chiava privata di Bob e quindi risolvere in maniera efficiente il problema della fattorizzazione dei numeri primi.\newline\newline
In aggiunta a quanto annotato è opportuno sottilineare che si considerano le funzioni \texttt{generateKeys} and \texttt{sign} come algoritmi randomici e privi di vulnerabilità; al contrario \texttt{verify} dovrà essere progettata per essere sempre deterministica.

\subsection{Crittografia ellittica}
Nel caso implementato nella blockchain Bitcoin, e anche per Ethereum ed altre criptomonete, viene utilizzato l'algoritmo \textit{Elliptic Curve Digital Signature Algorithm} (\texit{ECDSA}) per generare una digital signature per la validazione delle operazioni.\newline\newline
\textit{ECDSA} è un algoritmo progettato partendo da \texit{DSA}, uno standard del governo statunitense, combinato con \textit{crittografia ellitica} la quale permette di avere lo stesso grado di sicurezza dei sistemi tradizioni (RSA, DSA, DH) ma con chiavi di dimensione inferiore.\newline
\begin{table}[H]
    \centering
    \caption{Confronto lunghezza chiavi in bit}
    \begin{tabular}{|c|c|c|}
        \hline
        \begin{tabular}[c]{@{}c@{}}Chiave Simmetrica\end{tabular} & \begin{tabular}[c]{@{}c@{}}Chiave RSA e DH\end{tabular} & \begin{tabular}[c]{@{}c@{}}Chiave ECC\end{tabular} \\
        \hline 80  & 1024  & 60  \\
        \hline 112 & 2048  & 224 \\
        \hline 128 & 3072  & 256 \\
        \hline 192 & 7680  & 384 \\
        \hline 256 & 15360 & 521 \\
        \hline
    \end{tabular}
\end{table}
Una curva ellittica è rappresentata dall'insieme dei punti espressi dalla formula $y^2=x^3+ax+b$ con $4a^3+27b^2=0$.
\begin{figure}[H]
    \centering
    \includegraphics[scale=0.6]{images/elliptic_examples.png}
    \caption{Esempi di curve ellittiche; come si può notare sono simmetriche rispetto all'asse $x$.}
    \source{\href{https://www.wolframalpha.com/}{WolframAlpha}}
\end{figure}
Nell'implementazione della blockchain per \textit{Bitcoin} ed \textit{Ethereum} viene utilizzata una curva chiamata \texttt{secp256k1}\footnote{\texttt{secp256k1} è stata scelta come base per la generazione della crittografia delle chiavi per Bitcoin ed Ethereum a causa della costruzione non randomica della curva che permette di realizzare delle computazioni molto efficienti (fino al 30\% in più rispetto ad altre curve). In aggiunta è considerata più sicura rispetto ad altre curve proposte dal \textit{NIST} per la bassa probabilità che siano state introdotte delle \textit{backdoor} nella curva di partenza.} e con equazione: $y^2=x^3+7$ con $a=0$ e $b=7$.\newline
\begin{figure}
    \centering
    \includegraphics[scale=0.9]{images/secp256k1.png}
    \caption{Rappresentazione della curva \texttt{secp256k1}}
    \source{\href{https://www.desmos.com/calculator/ialhd71we3}{Desmos}}
\end{figure}
Il principio alla base della crittografia asimmetrica basata su curve ellittiche è simile a quello utilizzato in RSA ma anzichè utilizzare il problema della fattorizzazione di numeri primi viene utilizzato il \textit{problema del logaritmo discreto} applicato su curve ellittiche definite su un campo finito.\newline
Un campo finito consiste di un numero finito di elementi su cui sono definite due operazioni binarie: addizione e moltiplicazione. L'equazione della curva ellittica applicata ad un campo finito è:

\begin{equation}
    y^2 \bmod p = (x^3 + ax + b) \bmod p
\end{equation}
Dove $p$ è un numero primo che garantisce che le operazioni di addizione e moltiplicazione siano sempre reversibili. In aggiunta l'equazione permette di ottenere sempre dei valori interi e finiti.\newline\newline
La somma di due punti $P$ e $Q$, appartenenti ad una curva ellittica $\xi$, produce un punto $R$ simmetrico all'asse $x$ dell'intersezione tra la retta passante per $PQ$ e $\xi$.

\begin{figure}[H]
    \centering
    \includegraphics{images/ECDSA.png}
    \caption{Somma di due punti: $P+Q=-R$}
    \source{\href{https://www.desmos.com/calculator/ialhd71we3}{Desmos}}
    \label{fig:ECDSA}
\end{figure}

Nel dettaglio dati due punti $P$ e $Q$ appartenenti alla curva \xi:

\begin{equation}
    P + Q = -R
\end{equation}

con $m$ l'equazione della retta passante per $P$ e $Q$

\begin{equation}
    m=\frac{y_P-y_Q}{x_P-x_Q}
\end{equation}

e $(x_R,y_R)$ le coordinate del punto $R$:

\begin{equation}
    \begin{split}
        x_R = m^2 - x_P - x_Q\\
        y_R = y_P + m(x_R - x_P)\\
    \end{split}
\end{equation}\newline\newline
La moltiplicazione di un punto $P$ con uno scalare $n$ è il risultato di $n$ operazioni di addizione di $P$ con se stesso:

\begin{equation}
    nP = \underbrace{P + P + ... + P}_\text{n volte}
\end{equation}
Metodi più efficienti possono essere usati per moltiplicare uno scalare ad un punto in una curva ellittica come il metodo \texit{double-and-add}: si voglia calcolare, ad esempio, $nP$ con $n = 132$.
È possibile rappresentare $n$ in base binaria:

\begin{equation}
    \begin{split}
        132_{10} & = 10000100_2\\
        132_{10} & = 1* 2^7 + 0 * 2^6 + 0 * 2^5 + 0 * 2^4 + 0 * 2^3 + 1 * 2^2 + 0 * 2^1 + 0 * 2^0\\
                 & = 2^7 + 2^2\\
        132_{10} * P & = 2^7 * P + 2^2 * P
    \end{split}
\end{equation}
Tramite la regola di Horner è possibile ora valutare il polinomio come:
\begin{equation}
    \begin{split}
        (2^6*P + 2^2*P)*2\\
        ((P * 2^5 + P)*2)*2\\
        (((P * 2^4)*2 + P)*2)*2\\
        ((((P * 2^3)*2)*2 + P)*2)*2\\
        (((((P * 2^2)*2)*2)*2 + P)*2)*2\\
        ((((((2P)*2)*2)*2)*2 + P)*2)*2\\
    \end{split}
\end{equation}

In questo modo è possibile ottenere $132*P$ in 7 raddoppi ed una addizione agevolando notevolmente\footnote{Nel primo metodo si ha $\mathcal{O}(n)$ o $\mathcal{O}(2^k)$, con $k$ il numero di cifre della rappresentazione binaria di $n$; nel caso del metodo \textit{double-and-add} si ha una complessità inferiore: $\mathcal{O}(\log{}n)$ o $\mathcal{O}(k)$} i calcoli.\newline
Una proprietà interessante della moltiplicazione con uno scalare per punti di una curva ellittica è: dato un qualsiasi punto $P$ generico appartenente alla curva ellittica $\xi$ allora esistono solo $5$ punti che si ripetono per $P$ moltiplicato per uno scalare $k$.

\begin{equation}
    \begin{split}
        5kP = 0\\
        (5k+1)P = P\\
        (5k+2)P = 2P\\
        (5k+3)P = 3P\\
        (5k+4)P = 4P\\
    \end{split}
\end{equation}
Generalizzando si ha:
\begin{equation}
    kP = (k \bmod 5)P
\end{equation}
Sommando, quindi, due multipli di $P$ si ottiene un multiplo di $P$. Questa proprietà dimostra che i multipli di $P$ sono un \textit{sottogruppo aciclico} del gruppo formato dalla curva ellittica.\newline\newline
Il problema del logaritmo discreto impone di trovare $n$ in un insieme finito tale che $Q=nP$: si pone, quindi, di trovare un multiplo di $P$.\newline
La definizione del problema come \textit{difficile} non si basa su una dimostrazione matematica ma deriva dal fatto che computazionalmente risulta essere molto inefficiente calcolare un $n$ tale che $nP=Q$ con $P$ noto.\newline
Il numero di punti di una curva ellittica $\xi$ in un insieme finito sono $N$. Dato un punto base $P\in\xi$ e un punto $Q\in\xi$, multiplo scalare di $P$, è possibile calcolare $n*P$ per ogni intero $n$ da $1$ a $N$ e verificare l'uguaglianza. Il calcolo risulta essere inefficiente in quanto $N$ è nell'ordine di $2^{256}$; anche utilizzando ottimizzazioni come il metodo \textit{double-and-add} o di \textit{Pollard} si avrà un guadagno al più di circa $2^{128}$ possibilità\footnote{Eseguendo un milione di bilioni di operazioni al secondo in un lasso di tempo che va dall'inizio dell'universo conosciuto ad oggi il numero di operazioni eseguite saranno circa $2^{98}$, ovvero, $1/1073741824$ delle possibilità.}.

\subsubsection{Chiave pubblica e chiave privata}
La generazione delle chiavi pubbliche e private tramite la crittografia a curva ellittica prende come assunto la difficoltà nel calcolare $n$ in $Q=nP$:

\begin{itemize}
    \item la chiave privata è data da $n$, intero a 256-bit, scelto nel range $\{1,...,N-1\}$ con $N$ l'ordine\footnote{L'ordine di un elemento $g$ appartenente ad un sottogruppo è il minimo intero positivo $m$ tale che $g^m=e$ con $e$ l'elemento neutro del gruppo.} del sottogruppo della curva;
    \item la chiave pubblica è data dalle coordinate $(x,y)$ del punto $Q$.
\end{itemize}

Noti $n$ e $P$ è facile ricavare la chiave pubblica $Q$ ma conoscendo $Q$ e $P$ ricavare $x$ risulta essere infattibile in quanto si richiede di risolvere il problema del logaritmo discreto.\newline\newline
Un esempio di chiave per la curva \texttt{secp256k1}\footnote{Generata tramite il comando \texttt{openssl ecparam -name secp256k1 -genkey -out secp256k1.pem}} è:
\begin{lstlisting}[frame=none]
-----BEGIN EC PARAMETERS-----
BgUrgQQACg==
-----END EC PARAMETERS-----
-----BEGIN EC PRIVATE KEY-----
MHQCAQEEINmi63YbPDAf8BtOMWqHdKKVeBie7Pi0k1b56nUJGTBboAcGBSuBBAAK
oUQDQgAEIwc7ynBQ4fT/H6D+7jm30kSnlhAnYMbQNFBfa5YURfYGL+gTDawyHL/C
Z8lxhDaNrOPjTv1l5TAqPhjSGmoGgQ==
-----END EC PRIVATE KEY-----
\end{lstlisting}
Nel dettaglio la parte pubblica e privata sono\footnote{Visibili tramite il comando \texttt{openssl ec -in secp256k1.pem -text -noout}.}:
\begin{lstlisting}[frame=none]
read EC key
Private-Key: (256 bit)
priv:
    d9:a2:eb:76:1b:3c:30:1f:f0:1b:4e:31:6a:87:74:
    a2:95:78:18:9e:ec:f8:b4:93:56:f9:ea:75:09:19:
    30:5b
pub:
    04:23:07:3b:ca:70:50:e1:f4:ff:1f:a0:fe:ee:39:
    b7:d2:44:a7:96:10:27:60:c6:d0:34:50:5f:6b:96:
    14:45:f6:06:2f:e8:13:0d:ac:32:1c:bf:c2:67:c9:
    71:84:36:8d:ac:e3:e3:4e:fd:65:e5:30:2a:3e:18:
    d2:1a:6a:06:81
ASN1 OID: secp256k1
\end{lstlisting}
La parte privata raccoglie il numero $n$, 32-byte (256-bit) in base esadecimale\footnote{In decimale si ha \texttt{98439742461596298821583918473359491177284514429\\209683606201129268939608109147}.}, mentre la parte pubblica è formata dalla due coordinate esadecimali a 32-byte di $P$\footnote{In decimale si ha che la prima coordinata è  \texttt{697551056046272694036836154497667480\\479749870721593081823147982229173502084737} mentre la seconda è \texttt{34371565594449565\\70448153195852498706845523495866755643773404227959580966383577441443252815671}.}.\newline
In aggiunta è possibile visualizzare anche i parametri\footnote{Ricavati tramite il comando \texttt{openssl ecparam -in secp256k1.pem -text -param\_enc explicit -noout}} per il calcolo di $Q$ sulla curva \texttt{secp256k1}:
\begin{lstlisting}[frame=none]
Field Type: prime-field
Prime:
    00:ff:ff:ff:ff:ff:ff:ff:ff:ff:ff:ff:ff:ff:ff:
    ff:ff:ff:ff:ff:ff:ff:ff:ff:ff:ff:ff:ff:fe:ff:
    ff:fc:2f
A:    0
B:    7 (0x7)
Generator (uncompressed):
    04:79:be:66:7e:f9:dc:bb:ac:55:a0:62:95:ce:87:
    0b:07:02:9b:fc:db:2d:ce:28:d9:59:f2:81:5b:16:
    f8:17:98:48:3a:da:77:26:a3:c4:65:5d:a4:fb:fc:
    0e:11:08:a8:fd:17:b4:48:a6:85:54:19:9c:47:d0:
    8f:fb:10:d4:b8
Order:
    00:ff:ff:ff:ff:ff:ff:ff:ff:ff:ff:ff:ff:ff:ff:
    ff:fe:ba:ae:dc:e6:af:48:a0:3b:bf:d2:5e:8c:d0:
    36:41:41
Cofactor:  1 (0x1)
\end{lstlisting}
Al fine di rendere finito lo spazio associato alla curva e rendere reversibili le operazioni di addizione e moltiplicazione viene introdotto un numero primo $p$ nella formula delle curve ellittiche: $y^2 \bmod p =(x^3+ax+b) \bmod p$.
\begin{itemize}
    \item il campo \textit{prime} è il numero primo $p$ e vale \texttt{11579208923731619542357098\\5008687907853269984665640564039457584007908834671663};
    \item il campo \textit{generator} raccoglie le coordinate di $P$\footnote{In decimale si ha \texttt{x=32389663748221382835241416183120010358708158882271240645\\833157712002602205561} e \texttt{y=959007223919288380366650965200010306010631150705783\\755591599576399062374601912}.}: \texttt{(0479be667ef9dcbbac\\55a06295ce870b07029bfcdb2dce28d959f2815b16f8179,} \texttt{8483ada7726\\a3c4655da4fbfc0e1108a8fd17b448a68554199c47d08ffb10d4b8)};
\item l'ordine della curva è espresso dal campo \textit{order}: \texttt{11579208923731619542\\3570985008687907852837564279074904382605163141518161494337}.
\end{itemize}

\section{Funzioni di hashing}

Una funzione di \textit{hashing} generica è una funzione matematica che rispetta tre proprietà:

\begin{enumerate}
    \item è efficiente nell'effettuare la computazione da dominio a codominio.
    \item il dominio è formato dalle stringhe di qualunque lunghezza;
    \item produce in uscita una stringa di lunghezza fissa deterministica;
\end{enumerate}

Affinchè una funzione di \textit{hashing} possa essere considerata sicura ed utilizzabile in crittografia è necessario che rispetti altre proprietà più stringenti sulla modalità di trasformazione da input ad output:

\begin{enumerate}
    \item resistenza alla preimmagine o \textit{hiding}: dato un hash $h$, è infattibile risalire ad un messaggio $m$ con hash $h$ (nel caso $m$ sia in un insieme ristretto è possibile utilizzare un $nonce$ come input addizionale alla funzione: $H(nonce || m)$);
    \item resistenza alla seconda preimmagine: data un messaggio $m_1$ è infattibile trovare un messaggio $m_2$, diverso da $m_1$, tale che $hash(m_1)=hash(m_2)$.
    \item resistenza alle collisioni: dati due messaggi $m_1$ e $m_2$, diversi tra loro, deve essere infattibile trovare $hash(m_1)=hash(m_2)$.
\end{enumerate}
La resistenza alle collisioni non esclude che queste possano verificarsi in quanto lo spazio di output è limitato mentre quello in input è potenzialmente infinito: la proprietà implica solamente che trovare una collissione non deve essere computazionalmente fattibile. Ad esempio per una funzione di hashing con un output di 256 bit è possibile trovare una collisione con una possibilità del $99.8\%$ calcolando $2^{130}+1$ (per la teoria del \textit{paradosso del compleanno}) stringhe in input; tuttavia, il calcolo di ogni $2^{130}$ possibilità risulta essere impossibile con l'attuale potenza computazionale\footnote{Calcolando $10 000 H/s$ sarebbero necessari più $10^{27}$ anni per calcolare $2^{128}$ hash.}.

Questa proprietà permette quindi di ottenere dei \textit{digest} di un messaggio di lunghezza fissa e che sono univoci per il messaggio dato in input riducendo la quantità di informazioni da memorizzare e velocizzando i controlli di integrità ed uguaglianza tra file.

In base a queste proprietà le funzioni di hashing sono anche dette \textit{one-way} in quanto non sono reversibili.\newline\newline
Esistono diverse classi di funzioni di hash crittografiche:
\begin{itemize}
    \item Secure Hashing Algorithm (\textit{SHA-2} e \textit{SHA-3});
    \item RACE Integrity Primitive  Evaluation Message Digest (\textit{RIPEMD});
    \item Message Digest Algorithm 5 (\texit{MD5});
    \item BLAKE2
\end{itemize}

Nel protocollo della blockchain Bitcoin viene utilizzata la classe \textit{SHA-2} e l'algoritmo \textit{SHA-256} (in quanto produce un output di lunghezza 256 bit).
\begin{table}
    \caption{Confronto tra \textit{SHA-256} di due stringhe simili}
    \centering
    \begin{tabular}{c||c}
        Bitcoin & b4056df6691f8dc72e56302ddad345d65fead3ead9299609a826e2344eb63aa4 \\
        \cline{1-2}
        Botcoin & 23e84b46672290e2893a7a99fa5b0d0427d7549c5384c7f3443d811307d94efe \\
    \end{tabular}
\end{table}
Tramite le funzioni di hashing è possibile quindi rendere noto anche l'hash di un valore segreto in quanto questo non può essere dedotto. Ad esempio è possibile generate un hash \texttt{com} di \texttt{msg} ed un \texttt{nonce}; pubblicando l'hash \texttt{com} nessuno sarà in grado di risalire al valore di \texttt{msg}. Una volta resi pubblici \texttt{msg} e \texttt{nonce} allora sarà possibile verificare che \texttt{com} sia effettivamente l'hash reso pubblico in precedenza.\newline
Questa tecnica è utilizzata, ad esempio, per risalire alla paternità di brevetti: pubblicando \texttt{com} generato con in input alla funzione di hash il documento dell'invenzione (\texttt{msg}) ed un timestamp (\texttt{nonce}) sarà possibile, una volta reso pubblico il brevetto e la data, garantire che l'invenzione sia stata realizzata prima di un altra.

\begin{figure}[H]
    \centering
    \includegraphics[scale=0.8]{images/sha256.png}
    \caption{Schematizzazione della funzione di hashing \texttt{SHA-256}}
\end{figure}

\subsection{SHA-256}
L'algoritmo \texit{SHA-256} è utilizzato come funzione di hashing nella blockchain Bitcoin e accetta in ingresso una qualunque stringa di lunghezza variabile e produce un output di 256 bit.\newline
Il calcolo dell'hash prevede che il messaggio in input venga elaborato in modo tale che la dimensione finale sia di lunghezza fissa; queste funzioni sono dette \textit{funzioni di compressione} e nel caso di \textit{SHA-256} accettano degli input di lunghezza 768 bit.

Affinchè gli input per le funzioni di compressione siano di lunghezza accettabile si utilizza la trasformazione di \texit{Merkle-Damgard} per dividere il messaggio in \textit{blocchi} di lunghezza di 512 bit.

In fase di inizializzazione al messaggio viene applicato del \textit{padding} per rendere la lunghezza divisibile per 512 e successivamente ogni blocco viene dato in input alla funzione di compressione assieme all'output del precedente blocco compresso. Le funzioni di compressione sono realizzate per essere eseguite in cascata ed accettano in input il blocco del messaggio di lunghezza 512 bit e l'output del precedente blocco compresso di lunghezza 256 bit.\newline
Il primo blocco viene compresso partendo da un \texit{vettore di inizializzazione} \textbf{IV} a 256 bit (fisso e definito dagli standard di \textit{SHA-256}) e l'output generato risulta come argomento per la funzione di compressione per il blocco successivo. L'output dell'ultimo blocco, di lunghezza 256 bit, è l'hash finale.

\subsection{Firma digitale con ECDSA}

La firma digitale implementata per Bitcoin ed Ethereum si basa sull'algoritmo \textit{ECDSA}: Bob vuole inviare un messaggio firmato con la propria chiave privata ($nP$) ad Alice che lo validerà utilizzando la chiave pubblica di Bob ($Q$).\newline
In base a quanto stabilito tramite la crittografia ellittica non esistono avversari $A$ in grado di produrre una signature valida per un messaggio $m$ non conosciuto, mentre tutti possono verificare che il messaggio sia stato firmato da Bob.\newline\newline
ECDSA utilizza delle funzioni di hash per ottenere una stringa di dimensione limitata rispetto al messaggio. L'algoritmo non specifica quale funzione utilizzare ma è fondamentale non utilizzare algoritmi che non siano considerati sicuri.\newline
L'hash del messaggio $m$, infine, deve essere troncato al bit corrispondente con la dimensione dell'ordine del gruppo della curva ellittica per ottere un intero $z$. L'algoritmo di firma prevede che:

\begin{enumerate}
    \item si scelga un $k$ randomico tra $\{1,...,N-1\}$, con $N$ il grado del gruppo;
    \item si calcoli $E=kP$, con $P$ il punto base della curva ellittica;
    \item si calcoli $r$ tale che $r=x_E \bmod N$, con $x_E$ la coordinata $x$ di $E$;
    \item se $r=0$ allora ripetere i passaggi precedenti;
    \item altrimenti si calcoli $s=k^{-1}(z+rn_B)\bmod N$, con $n_B$ la chiave privata di Bob;
    \item se $s=0$ allora scegliere un nuovo $k$;
    \item altrimenti la coppia $(r,s)$ compone la firma digitale del messaggio $m$ con hash $z$.
\end{enumerate}

L'algoritmo di verifica della firma, eseguito da Alice, prevede che:

\begin{enumerate}
    \item si ricavi $z$ partendo dall'hash del messaggio;
    \item si ottenga $u_1=s^{-1}z\bmod N$;
    \item si ottenga $u_2=r^{-1}z\bmod N$;
    \item tramite $u_1$ ed $u_2$ è possibile calcolare $E=u_1P+u_2Q_B$, con $Q_B$ la chiave pubblica di Bob.
\end{enumerate}

Se $r=x_E \mod n$ allora è stata verificata l'autenticità del messaggio $m$ inviato da Bob.\newline\newline
La randomicità del valore $k$ è fondamentale\footnote{Nel \href{https://www.bbc.com/news/technology-12116051}{2011} è stata recuperata la chiave privata di Sony utilizzata per firmare i videogiochi prodotti per la console \textit{Play Station 3}} per garantire che un possibile attaccante non riesca a ricostruire la chiave privata del mittente. Conoscendo due coppie di firme digitali $(r_1,s_1)$ e $(r_2, s_2)$, generate utilizzando lo stesso valore di $k$, è possibile calcolare prima $k$ e poi la chiave privata utilizzata per firmare il messaggio:

\begin{itemize}
    \item $r_1=r_2$ in quanto sono calcolati partendo dallo stesso $k$;
    \item $(s_1-s_2)\bmod n=k^{-1}(z_1-z_2) \bmod N$;
    \item moltiplicando per $k$ e dividendo per $(s_1-s_2)$ sia ha $k=(z_1-z_2)(s_1-s_2)^{-1}$.
\end{itemize}
L'ultima equazione permette di calcolare $k$ utilizzando due hash e due signature; per trovare la chiave privata è sufficiente ricavare $n_B$ dalla formula $s=k^{-1}(z+rn_B)\bmod N$

\begin{equation}
    n_B = r^{-1} (sk-z)\bmod N
\end{equation}

% NeoTex: mainfile=main.tex:
